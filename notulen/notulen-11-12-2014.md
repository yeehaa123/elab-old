# Notulen e-lab bijeekomst 2014-12-11

Versie 2, 2014-12-17 (n.a.v. aanvullingen Jobien Kuiper).

### Aanwezig:
- Erik Borra
- Nynke Bos
- Marijn Koolen
- Jobien Kuiper

Het is onduidelijk wie op wie wacht. Jobien had begrepen dat Nynke een nieuwe versie van het voorstel zou maken, Nynke dat ze verschillen tussen de twee voorstellen moest belichten. De vraag rijst wie het mandaat heeft en de kar moet trekken, en wie de ‘eigenaar’ van het lab in BG1 wordt.

Welke ruimte is beschikbaar? Er is sprake van dat de ruimte in BG1 inmiddels een andere bestemming heeft. Het moet duidelijk worden welke locatie en ruimte beschikbaar is voor de pilot.

Jobien heeft versie van begin juni niet gezien, dus weet niet in hoeverre de verschillen tussen de voorstellen al zijn opgelost. Volgens Nynke zijn de verschillen niet groot en kunnen we die zonder veel moeite oplossen. Marijn stuurt laatste versie voorstel naar Jobien en Erik.

Nynke heeft een overzicht van verschillen gemaakt tussen de voorstellen van 1) Jobien en Erik (J&E) en 2) Jan Hein, Marijn, Nynke en Sabrina (JMNS). A.d.h.v. dit overzicht worden deze besproken. De voornaamste verschillen zitten in ondersteuning en de invulling van de ruimte:

### Ondersteuning: wel of niet
- Marijn merkt op dat ondersteuning problematisch is. Specifieke ondersteuning moet door projecten/onderzoeksgroepen zelf geregeld worden. Algemene ondersteuning is symptoombestrijding en moeilijk schaalbaar. Dit kan beter opgelost worden d.m.v. professionalisering.
- Erik en Jobien stellen dat een lab niet kan fungeren zonder een beheerder voor dagelijkse gang van zaken (boekingen, communicatie, etc). 
- Erik merkt op dat er ook behoefte is aan een programmeur die als spil fungeert en gaandeweg overzicht krijgt wat de gebruikte technieken zijn. Dit is wel een functie op technisch hoog niveau.

### Invulling: flexibele ruimte versus vaste apparatuur
- in hoeverre is apparatuur nodig in lab?
  - JMNS willen een bijna lege, flexibele ruimte (Bring-your-own-device), mobiele whiteboards, tafels en stoelen
  - J&E kunnen zich daar wel in vinden maar merken op dat er wel behoefte is aan een aantal grote displays. Ook een beamer/projector voor presentaties is onontbeerlijk. Alle aanwezigen stemmen hiermee in. Zij zien ook het liefst een of meer krachtige servers. Marijn geeft aan dat voor gebruik het niet uit maakt waar servers staat en houdt deze liever buiten het lab.

- moeten servers lokaal of op afstand?
  - Erik wil een aantal lokale servers, omdat ze daarmee makkelijker te configureren zijn. Marijn merkt op dat er goede cloud-oplossingen zijn waarmee onderzoekers zelf de benodigde digitale omgeving kunnen configureren. Voordeel van een cloud-oplossing is dat de ingehuurde capaciteit kan fluctueren met de behoefte (die moeilijk te voorspellen is en snel kan toe/afnemen). Bovendien hoeft de FGw dan zelf geen onderhoud en vervanging te regelen van verouderde en afgeschreven servers. Nynke geeft aan dat er meerdere server-locaties binnen de FGw zijn waar bestaande servers (van bijv. Nieuwe Media) toegevoegd kunnen worden. 
  - het gebruik van grote servers en cloud-oplossingen is ook een discussie die op universitair niveau speelt. De stuurgroepen rondom Research Data Management (RDM) en High-Performance Computing (HPC) bespreken de behoeften en mogelijk oplossingen voor alle faculteiten. Deze ontwikkelingen moeten we volgen om te zorgen dat het lab hierbij aan kan sluiten. 

### Overige discussiepunten:
- Er moet een lijst van onderzoeksvragen komen waarop pilot antwoord moet geven (e.g. wanneer is de pilot succesvol, hoe ontwikkelt de behoefte voor een lab, waar ligt de meerwaarde, hoe betrekken we alle departementen, etc.)

- toegankelijkheid: voor wie is het lab toegankelijk
  - Marijn wil graag een lab waar ook studenten kunnen komen zodat onderwijs meer onderzoeksgericht wordt
  - Jobien wijst op het probleem dat als het lab voor onderwijs wordt ingezet, het meteen volledig bezet wordt met onderwijsactiviteiten. Het lab moet niet standaard toegankelijk zijn voor studenten, omdat daar geen plaatst voor is. 
  - voor korte intensieve cursussen zou het lab wel een mogelijk plek zijn. Een oplossing kan zijn om vergelijkbare ruimtes te hebben voor onderwijs.

- Erik en Jobien geven aan de er een inhoudelijke coordinator en scout moet komen die het lab volgens de voorgestelde visie kan leiden en ontwikkelen. Zonder een coordinator komt het lab niet van de grond. 
- Er is behoefte aan een of meer klankboordgroepen. In het voorstel van JMNS is hier al een plan voor.
